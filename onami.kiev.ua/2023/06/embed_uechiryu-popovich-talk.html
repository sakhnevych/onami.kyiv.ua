<div class="post">
  <div class="title">
    <a name="8415782618428762030"></a>
    <span class="title">
      <h3><a href="./2023/06/uechiryu-popovich-talk.html">Майстри Уечі Рю. Володимир Попович (8 дан ОКИКУКАЙ Уечі Рю, Ханши)</a></h3>
    </span>
  </div>

  <div class="entry">
    <p><span style="font-family: verdana; font-size: medium;">Це інтерв'ю, сенсей Попович Володимир дав журналу <a href="http://www.martial-arts.com.ua/" rel="nofollow" target="_blank">"Бойові Мистецтва"</a> у 2014 році. Після триденного семінару та атестації.</span></p><p></p><div class="separator" style="clear: both; text-align: center;"><a href="./static/img/11_11_14_19.jpg" style="margin-left: 1em; margin-right: 1em;"><img border="0" data-original-height="400" data-original-width="500" height="320" src="./static/img/11_11_14_19.jpg" width="400"/></a></div><br/><span style="font-family: verdana; font-size: medium;"><br/></span><p></p><p><span style="font-family: verdana; font-size: medium;"><b>- Ви відомий майстер карате, де і як ви вчилися карате, і хто був вашим першим вчителем?</b><br/></span><span style="font-family: verdana; font-size: large;">- Моїм першим вчителем був Маріо Тополшек - саме він приніс Уечі-рю карате в Сербію, точніше в Югославію, але я також тренувався під керівництвом Юкінобі Шімабукуро, який періодично проводив семінари в Югославії. Сьогодні ті контакти, які я встановив з Окінавою, не втрачені, і Сенсей Такаміягі прийняв мене в учні. І коли мені потрібно було отримати 4-й, 5-й дан, він був тим, хто рекомендував мене на дан-тест, хто підписував рекомендацію. Сенсей повинен рекомендувати свого учня на тестування. Таким чином, моїм Сенсеєм був Такаміягі Шігеру 10 Дан. Я тренуюся 14 років під його керівництвом.<span></span></span></p><a name="more"></a><p></p><p><span style="font-family: verdana; font-size: large;"><b>- Чому ви обрали саме Уєчі-рю, а не який-небудь інший стиль?</b><br/></span><span style="font-family: verdana; font-size: large;">- Десь з січня 1970 р. я почав тренування в клубі карате, що практикував стиль Шотокан. Тоді, карате було дуже популярним у нас в Югославії. Було багато літератури. І я знайшов книгу тих, хто побував на Окінаві та практикував Уечі-рю. Це були англійці. Коли вони повернулися назад, то організували напрямок, який вони назвали Мушіндо-рю. Своєрідне "бойове мистецтво" на основі карате. Воно включало медитації та інші п</span><span style="font-family: verdana; font-size: large;">рактики. Проте, читаючи цю книгу, я знайшов згадку щодо Уечі-рю. Тоді, в Белграді було дуже багато залів, де практикували карате, головним чином Шотокан. Випадково я виявив зал, де Маріо Тополшек тренував Уечі-рю. У нього було два або три учні. Я попросив у нього дозволу подивитися тренування, і він мені дозволив. Тоді вони тільки практикували <a href="./2023/06/kata-uechiryu-sanchin.html" target="_blank">Санчін ката</a>. А коли приїхав Шімабукуро, я повністю переключився на Уечі Рю. Я абсолютно випадково знайшов Уечі-рю.</span></p><p><span style="font-family: verdana; font-size: large;"><b>- Вам було складно "переключитися" з Шотокана? В чому відрізняється Уєчі-рю від Шотокан?<br/></b></span><span style="font-family: verdana; font-size: large;">- Було дуже важко - через те, що Шотокан принципово інший стиль, твердий, прямолінійний. І принцип використання сили зовсім інший. Мені знадобилося 6-7 місяців, щоб "переключити розум" на іншу спрямованість мислення. Проте ми практикували майже щодня, і десь за неповний рік я повністю перейшов на Уечі-рю.</span></p><p><span style="font-family: verdana; font-size: medium;"><br/></span></p><p><span style="font-family: verdana; font-size: medium;"><b>- Як ви ставитеся до людей, які викладають карате "заробляючи собі на життя будо-бізнесом"?</b><br/></span><span style="font-family: verdana; font-size: large;">- Такий варіант є абсолютно нормальним. Проте людина повинна розуміти межу. Перше і головне - це якість тренувань. Не кількість. Якість. Мій досвід показує наступне (з 1973 року до сьогодні) - десь 300-400 людей займалися в моєму Додзе. Зазвичай, люди, які мають талант, ніколи не можуть залишатися на місці до кінця. Через те, що вони&nbsp;</span><span style="font-family: verdana; font-size: large;">дуже швидко вчаться і вирішують, що вивчили все. І коли необхідно вчити нюанси Уечі-рю, а вони вже втратили волю. Ось що мені сказав <a href="./2023/06/uech-ryu-uechi-kanei.html" target="_blank">Каней Уечі</a>, коли ми були у нього: <i>"Найголовніше в карате - це концентрація і слідування тому шляху, який тобі показали. І багато праці, багато практики. Тоді ти на правильному шляху. А якщо так не робити, то нічого корисного немає в такому шляху".</i></span></p><p><span style="font-family: verdana; font-size: medium;"><br/></span></p><p><span style="font-family: verdana; font-size: medium;"><b>- Як ви практикували карате, коли в Югославії була війна?</b><br/></span><span style="font-family: verdana; font-size: large;">- Все було закрито. Не працював громадський транспорт, автобуси. Коли почалися бомбардування, ми закрили зал на 7 днів. І після 7-ми днів до мене почали звертатися батьки дітей, моїх молодших учнів - "..ми цілими днями перебуваємо вдома і чекаємо, коли увімкнуть сирени. Давайте продовжимо тренування". І ось, ми почали практикувати щодня. Часто було так, що ми приходили в зал, а тут увімкнулися сирени, почалися бомбардування. Зазвичай, електрику відразу ж вимикали. Наш зал був без вікон, всі приносили свічки та ставили їх біля дзеркала. Можна сказати, тоді було найбільше людей на заняттях, коли були бомбардування. Були й діти. Більше того, як тільки ми починали тренування, страх перед бомбардуваннями зникає.</span></p><p><span style="font-family: verdana; font-size: medium;"><br/></span></p><p><span style="font-family: verdana; font-size: medium;"><b>- Розкажіть про Тамесіварі.</b><br/></span><span style="font-family: verdana; font-size: large;">- <a href="./2023/06/uechiryu-tameshiwari.html" target="_blank">Тамесіварі</a> - це не мета, а шоу для глядачів. Головна мета - це практика Кітае ("Залізна Сорочка"). За допомогою Кітае відбуваєть</span><span style="font-family: verdana; font-size: large;">ся затвердіння ударів і ударна техніка. Завдання Тамесіварі - вплинути на глядачів, щоб вони бачили наскільки ми "сильні". Виконання Тамесіварі повинно бути технічним, без помилок. Це аспекти "показухи". Оскільки на стадіон приходять не тільки каратисти, а й діти, дорослі, вчитель, теж має йти на рекорд. Таким чином, публіка побачить, як добре працюється на тренуваннях. Іноді Тамесіварі роблять для себе, щоб визначити свій ступінь затвердіння. Наприклад, 9-й дан. Якщо я можу бити 3 дошки руками, це означає, що моя рука затверділа, і я можу бути 9-им даном. На відміну від інших стилів, 9-й дан можна отримати, коли у вас є докази своєї здатності виконувати Тамесіварі.</span></p><p><span style="font-family: verdana; font-size: large;"><br/><b>- Ваше побажання українським каратистам?</b><br/></span><span style="font-family: verdana; font-size: large;">- У вас дуже гарний потенціал. У мене багато учнів з України, які їдуть на семінари. Якщо ви регулярно практикуватимете, то ви зможете досягти дуже гарних результатів. Найголовніше, щоб ви розумі</span><span style="font-family: verdana; font-size: large;">ли, що карате - це дуже складна справа. Це не просто техніка, але й духовна робота. І це робота, яка триває все життя. Вам потрібно багато тренуватися. І я бажаю вам, щоб у вас було багато вчителів, які вам допомагатимуть.</span></p>
  </div>

  <div class="post-info">
    6/24/2023 |
  </div>
</div>