<div class="post">
  <div class="title">
    <a name="3062082998417714545"></a>
    <span class="title">
      <h3><a href="./2023/12/karate-old-men-women.html">Що дає вивчення Окінавського Карате в похилому віці?</a></h3>
    </span>
  </div>

  <div class="entry">
    <p>Для <a href="./search/label/%D0%94%D1%96%D1%82%D0%B8%20%D1%96%20%D0%BA%D0%B0%D1%80%D0%B0%D1%82%D0%B5" target="_blank">дітей та підлітків</a> - це початок у пізнанні себе, своїх можливостей і розвиток як фізичний, так і ментальний.</p><p>Давайте трохи розберемось для чого тренуватися карате в похилому віці.</p><p></p><div class="separator" style="clear: both; text-align: center;"><a href="./static/img/photo_2023-12-16_14-24-10.jpg" imageanchor="1" style="margin-left: 1em; margin-right: 1em;"><img alt="Окінавського Карате в похилому віці, тренировка карате в пожилом возрасте, каратэ для пожилых, карате для женщин, карате для мужчин, окинавское карате" border="0" data-original-height="1080" data-original-width="1080" height="400" src="./static/img/photo_2023-12-16_14-24-10_small.jpg" title="Окінавського Карате в похилому віці" width="400"/></a></div><br/><div class="separator" style="clear: both; text-align: center;"><br/></div>У 2016 році було проведене дослідження про вплив тренувань з карате та тренування усвідомленості на емоційне благополуччя та когнітивні здібності у літніх людей.<p></p><p>Вивчення бойових мистецтв зменшує стрес і покращує процес <a href="https://ru.wikipedia.org/wiki/%D0%9F%D0%BE%D0%B7%D0%BD%D0%B0%D0%BD%D0%B8%D0%B5">пізнання </a>(процес отримання знань через осмислення, досвід і почуття).</p><p>Як відомо, <a href="https://ru.wikipedia.org/wiki/%D0%9D%D0%B5%D0%B9%D1%80%D0%BE%D0%BF%D0%BB%D0%B0%D1%81%D1%82%D0%B8%D1%87%D0%BD%D0%BE%D1%81%D1%82%D1%8C" target="_blank">нейропластичність</a> (властивість людського мозку, що полягає в можливост<br/>і змінюватися під дією досвіду) не має "терміну придатності", ну, а вести активний спосіб життя - найкраще, що можна побажати будь-якій людині.</p><p>Вивчення східних бойових мистецтв і <b>окінавського карате Уечі Рю</b> зокрема, приносить людям користь протягом усього життя, і є багато наочних прикладів, коли карате практикують у дуже похилому віці. <br/>До речі <b>Уечі Рю</b> в сучасному світі бойових мистецтв ще називають: "<i>Карате для ветеранів</i>".<br/><br/>Я особисто зустрічався і тренувався з багатьма майстрами бойових мистецтв, яким було від 60 до 80 років. Хоча фізично вони, звісно ж, повільніші за молодь, вони, тим не менш, демонструють дивовижний для свого віку таймінг, реакцію і володіють технікою на рівні, що вражає уяву!</p><p>Однак, майстри <a href="./search/label/%D0%86%D1%81%D1%82%D0%BE%D1%80%D1%96%D1%8F%20%D1%82%D0%B0%20%D0%A2%D1%80%D0%B0%D0%B4%D0%B8%D1%86%D1%96%D1%97" target="_blank">похилого віку</a> йшли до цього все своє життя, і стали такими, займаючись саме все життя, що не доводить того, що бойові мистецтва принесуть якусь користь літній людині, яка почала займатися саме в похилому віці.</p><p>Але не поспішайте засмучуватися!<br/>Давайте звернемося до дослідження, проведеного в Німеччині докторами Петрой Йенсен, Катаріна Дамен-Зіммер, які провели цікаві дослідження над літніми людьми, використовуючи тренування різними стилями карате.</p><p>У 2016 році вони провели дослідження "<i>Вплив тренувань з карате і тренування усвідомленості на емоційне благополуччя і когнітивні здібності у літніх людей</i>", яке було опубліковано в "Research on Aging", де в якості піддослідних виступали люди від 51 до 81 року. <b>Вивчення карате </b>ґрунтувалося на ката Хейан Шодан.</p><p>Дослідники провели низку нейропсихологічних тестів на учасниках експерименту до його початку, а також зібрали зразки волосся для замірювання рівня стресу через рівень <a href="https://ru.wikipedia.org/wiki/%D0%9A%D0%BE%D1%80%D1%82%D0%B8%D0%B7%D0%BE%D0%BB" target="_blank">кортизолу</a>. Після цього "учнями" було вивчено ката Хейан Шодан і деякі елементи самооборони. Навчання було поділено на 16 уроків по годині кожен, 2 рази на тиждень, 2 місяці.</p><p>Порівняно з тестами до початку експерименту, у групі покращилися швидкість когнітивної обробки та суб'єктивне психічне здоров'я, а також зменшилася тривожність.</p><p>Будучи експериментальними психологами, автори дослідження хотіли виявити користь, яку приносять нашому мозку тренування та активність. Так, наприклад, Катаріна (одна з авторів дослідження) сама вже понад 20 років вивчає карате Шотокан і давно помітила, що тренування дають багато користі для "усвідомленості" та "пізнання".</p><p>Петра (також одна з авторів), розповіла, що багато учасників експерименту заявили, що "тепер вони здатні на те, на що багато літніх людей не здатні. Відчувають себе сильними і більш впевненими..." <i>Одна 80-ти річна бабуся розповіла, що тільки починаючи займатися карате, її онуки вважали, що "бабуся збожеволіла</i>!", але тепер вони всі мною пишаються!".</p><p>Позитивний ефект від тренувань спонукали багатьох учасників дослідження продовжувати вивчення карате навіть після його завершення.</p><p>Дослідники також заявили, незважаючи на те, що у своїй роботі вони були сфокусовані на певному виді активності (карате, у нашому випадку), головним для кожної людини є визначити, що працює саме для неї. Будь-яка активність зміцнює не тільки ваше тіло, а й підвищує впевненість у своїх силах, що має величезний позитивний ефект на літніх людей.</p><p>Не дарма майстри кажуть, що:</p><p></p><blockquote>КАРАТЕ СЛУЖИТЬ НЕ ТІЛЬКИ ДЛЯ ТОГО, ЩОБ ЗРОБИТИ СИЛЬНИХ ЛЮДЕЙ ЩЕ СИЛЬНІШИМИ, А Й ДЛЯ ТОГО, ЩОБ ЗРОБИТИ СЛАБКИХ ЛЮДЕЙ СИЛЬНІШИМИ.</blockquote><p></p>
  </div>

  <div class="post-info">
    12/16/2023 |
  </div>
</div>
